_model: page
---
title: Ezgi Türker
---
body: <p>Ezgi Türker (1992) Boğaziçi Üniversitesi Siyaset Bilimi ve Uluslararası İlişkiler bölümünde lisans eğitimini, Central European University Siyaset Bilimi alanında Master’ını tamamladı. Şu anda Expedia Group şirketinde Pazar Sorumlusu olarak çalışıyor. Root(?)less isimli işiyle, Mavidans Dans ve Bale Okulu’ndan MEB onaylı Modern Dans sertifikasını aldı. Modern dans çalışmaları kapsamında, Nurhan Nebioğlu dışında Ayda Zorlu, Bengi Sevim, Ayrin Ersöz, Canan Yücel Pekiçten, Aslı Öztürk, Pınar Güremek gibi dansçılardan çağdaş dans tekniği dersleri aldı. Ayrıca çeşitli mekanlarda sunulan workshoplarda Yoshiko Chuma, Deniz Alp, Melissa Ugolini, Alex Miklosy, Cansu Ergin ve Blenard Azizaj gibi isimlerle çalışma fırsatı oldu. Ufuk Şenel'in koreografisini yaptığı "Un vie, combien ça coute?" ve "gaze into the void" adlı işlerde performansçı olarak yer almaktadır. Ş̧ima Uyar'la birlikte çağdaş dans tarihi üzerine araştırmalar yapmak ve performatif-sunumlar üretmek üzerine bir seri çalışması başlattı. Bu serinin Yvonne Rainer, "No Manifesto” ve Trio A üzerine olan ilk işi, "Trio F5", "A Corner in the World" çerçevesinde SALT Beyoğlu’nda ve farklı mekanlarda izleyicilerin beğenisine sunulmuştur. 2019’da, serinin ikinci işi olarak Şima Uyar’la birlikte, Merce Cunningham’ın 100. doğum yılı kapsamında yapılan kutlamalar çerçevesinde Merce Cunningham ve rastlantısal koreografi üzerine "Heads/Tails" adlı işi üretmiştir. 2020 yılında hayata geçen PURESPACE’e dahil olup, halen bu oluşum kapsamında artistik üretimlerini ve akademik çalışmalarını sürdürmektedir.</p>
