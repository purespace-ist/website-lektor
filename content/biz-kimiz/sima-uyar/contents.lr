_model: page
---
title: Şima Uyar
---
body:

<p>Şima Uyar, İTÜ Kontrol ve Bilgisayar Mühendisliği bölümünde lisans, yüksek lisans ve doktora eğitimini tamamladıktan sonra 2019 yılına kadar aynı üniversitenin Bilgisayar Mühendisliği Bölümü'nde doçent olarak çalıştı. Halen FSMVÜ Bilgisayar Mühendisliği Bölümü’nde profesör olarak görev yapmaktadır.</p>
<p>1983’te Olga Nuray Olcay bale kursundan sertifikasını aldıktan sonra 1995 yılına kadar çeşitli okullarda bale eğitimine devam etti. 1991’de Dans Akademik’te Haldun Yedican’la modern dansa başladı ve aynı kurumda Candaş Baş, Mustafa Kaplan ve Ziya Azazi gibi isimlerle birlikte çalıştı. 2013 2018 arasında Mavidans Bale ve Dans Okulu'nda Nurhan Nebioğlu ile modern dans çalışmalarına devam etti ve uzmanlık sertifikasını aldı. Bu süreçte Bengi Sevim, Julia Ritter, Ayrin Ersöz, Canan Yücel Pekiçten, Serhat Kural, Yeşim Coşkun, Aslı Öztürk ve Melih Kıraç gibi dansçılardan çağdaş dans tekniği dersleri aldı; Barış Mıhçı’nın Axis Syllabus atölyelerine katıldı. Ayrıca çeşitli atölyelerde Yoshiko Chuma, Francisco Camacho, Leyla Postalcıoğlu, Kamola Rashidova, Melissa Ugolini gibi isimlerle çalışma fırsatı oldu. 2014 yılında çalışmaya başladığı Ufuk Şenel ile halen farklı kapsamlarda işbirlikleri geliştirmektedir. 2019’da Ezgi Türker işbirliği ile başlattığı proje, çağdaş dans tarihi ile ilgili araştırmalar yapmak ve önemli dansçılar/koreograflar hakkında performatif-sunumlar üretmek üzerine bir seriye dönüştü. Bu serinin ilk çalışması olarak Yvonne Rainer üzerine "Trio F5" adlı işi yaptılar. Merce Cunningham’ın koreografi geliştirme yönteminden yola çıkarak üretilen "Heads/Tails" ise serinin ikinci işi oldu. Şima Uyar, 2020 yılında hayata geçen PURESPACE’in kurucu ve yöneticilerinden olup, halen bu oluşum bünyesinde artistik üretimlerini ve akademik çalışmalarını sürdürmektedir.</p>
