_model: page
---
title: Ufuk Şenel
---
body: <p>Ufuk Şenel dansçı, koreograf ve eğitmen olarak İstanbul merkezli çalışmalarını sürdürmektedir. Yıldız Teknik Üniversitesi Sanat ve Tasarım Fakültesi  bünyesinde Geyvan McMillen yürütücülüğündeki Modern Dans Ana Sanat Dalı’nda lisans derecesini aldı. Ardından Mimar Sinan Üniversitesi bünyesindeki Çağdaş Dans Ana Sanat Dalında yüksek lisans eğitimini, "Yakınlık kavramı üzerinden bir çağdaş dans koreografisi üretilmesi" başlıklı araştırmasına dayanan teziyle tamamladı. Eğitimi süresince Paul Clayden, Juan Kruz Garaoi de Esnaola, Liam Stell, Nicole Caccivio, Matthew Hawkins ve Hilke Diemer gibi eğitmenlerle çalıştı. Tuğçe Tuna, Aydan Türker, Handan Ergiydiren, Jerome Bel, Hilke Diemer, Paul Bargetto, Erik Kaiel ve Loretta Livingstone gibi önemli sanatçıların eserlerinde dans etti. 2014 yılında bir DanceWEB bursu aldı ve Türk Kültür Vakfı'nın desteğiyle, Viyana Uluslararası Impulstanz Dans Festivali'ne katıldı ve Meg Stuart’la çalışma fırsatı yakaladı. Uzun yıllardır kendi koreografilerini sergileyen Şenel, yurtiçi ve yurtdışındaki önemli festivallere katıldı ve işlerini sergiledi, Çatı (Çağdaş Dans Sanatçıları Derneği) ve Salt Galata gibi çeşitli lokasyonlarda dersler ve atölyeler organize etti. 2017 yılından beri Berika kolektif adına Can Bora ile yaptığı işbirliği sonucu "ALTAR", "Tavşan deliği" ve “Dreambazaar” isimli işleri üretti. Şenel 2019 yılından beri birlikte çalıştığı müzisyen Eda Er ile The Prufrock adını verdikleri bir proje grubu oluşturarak, şimdilerde bu kapsamda çok disiplinli çalışmalar yapmaktadır. 2020 başından itibaren, kurucularından olduğu PURESPACE’de artistik direktör olarak çalışmalarını sürdürmektedir.</p>
